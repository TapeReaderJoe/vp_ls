# Viktiga termer

I lektion 2 beskrivs kortfattat olika termer och begrepp som vi använder. Lektionen kommer löpande att utökas med fler begrepp. Du kan stöta på en del termer och begrepp i blogginlägg eller boksummeringar som innehåller länkar. Dessa tar dig till den här lektionen.

[[toc]]

## Termer A-F

### All time high (ATH)

All time high innebär att priset på en tillgång stiger till en ny högsta nivå.

### Breakout (BO)

En breakout innebär oftast att priset på en tillgång lämnar ett tidigare intervall eller range. Breakouts kan ske både upp och ned och är ofta starten på en ny trend. En positiv breakout sker vid positiva nyheter eller sentiment eller efter att en tillgång konsoliderat en viss tidsperiod. Breakouts kan användas som trigger för att positionera sig i en tillgång och är enkel att använda då det finns en tydlig nivå att sälja vid. Ranges och breakouts sker på alla ”time frames” och har varierande signalvärde. Ju längre konsolidering desto större tenderar signalvärdet att vara.

### Entry (EN)

Entry syftar på den prisnivå en investerare eller spekulant positionerar sig i en tillgång, köper (går lång) eller säljer (går kort).

### Exit (EX)

Exit syftar på den prisnivå en investerare eller spekulant stänger eller säljer en position i en tillgång. Denna prisnivå är antingen densamma stop-loss-nivån eller målkurs/target.

### Fakeout

En fakeout är en misslyckad breakout eller konsolidering som behöver mer tid. En fakeout sker oftast när priset bryter ut utan att det finns större institutioner som fortsätter att köpa därefter. Av denna anledning avtar köptrycket snabbt och priset faller tillbaka.

### Flagga

En _flagga_ kan beskrivas som en snabb vertikal prisrörelse med en efterföljande sidledes konsolidering. En flagga som bildas efter en tydlig nedåtgående rörelse kallas för bear flag och efter en positiv rörelse för bull flag. Förväntningen på en positiv bull flag är att priset skall fortsätta i samma riktning när priset bryter ut från sin konsolidering.

### Follow-through (FT)

Follow-through en bekräftelse av att en ny trend påbörjats. Vid exempelvis en breakout är det positivt med flera efterföljande dagar med stigande pris vilket alltså kallas för follow-through. FT kan ske både i positiv och negativ riktning.

## Termer G-M

### Gap

Ett gap är skillnaden mellan en tillgångs stängning och dess nästkommande öppning. Ett gap kan ske upp eller ner och dessa sker när sentimentet hos investerare av någon anledning skiftat mellan gårdagens stängning och dagens öppning. Ett gap stängs i regel i större tillgångar så som index men om det finns någon edge i att handla dessa och i sådant fall var lämnar vi osagt.

### Glidande medelvärde / (expontential) moving average ((E)MA)

Glidande Medelvärde är ett verktyg som jämnar ut prisdata genom att skapa ett aktuellt medelvärde för den senaste tidens pris. Glidande medelvärden kan användas i alla tidsvyer och med olika tillbakablickande längd. De vanligaste längderna för glidande medelvärde är 20, 50, 100 eller 200 för den tidsvy som används.

## Termer N-P

### Pullback (PB)

Pullback är en kortare paus i en pågående pristrend. En längre paus innan den pågående trenden fortsätter benämns snarare som konsolidering eller range. Pullbacks kan användas för att positionera sig i en tillgång innan trenden fortsätter i den pågående trendriktningen.

### Range

När priset på en tillgång handlas i ett tydligt intervall innebär det att tillgången handlas i en range. Generellt har alla marknader två stycken tillstånd – trend eller konsolidering. De flesta marknader befinner sig i balans, det vill säga att de konsoliderar merparten av tiden.

Investerare försöker konstant att lista ut om marknaden handlas i trend eller range och i förlängningen vilken rangen är. Till de två olika tillstånden passar olika strategier bra. För trend vill du handla med priset med en trendföljande strategi och i range vill du handla mot priset i en så kallad mean reversion strategi. En range uppstår på grund av att det finns ett utbud, ett intresse att sälja, på högre nivåer och en efterfrågan, ett intresse att köpa, på lägre nivåer. Ranges finns i alla tidsvyer och har varierande signalvärde. I en kortare tidsvy uppstår mer brus och vice versa.

### Reversal (REV)

Reversal är en benämning för prisrörelser som initialt rör sig i en riktning för att omedelbart därefter röra sig tillbaka i motsatt riktning.

### Stop-loss (SL)

Stop-loss är den prisnivå som används för att sälja en tillgång, det vill säga skydda en position mot förluster under/över en viss prisnivå. En stopp-order eller stop-loss-order är en säljorder som aktiveras när priset på en tillgång når en förutbestämd nivå.

### Target (T)

Target eller målkurs är en framtida prisnivå som en tillgång förväntas nå efter entry. Målkursen kan baseras på antingen fundamental eller teknisk analys eller en kombination av de båda.

## Termer U-Ö

### Väntevärde

Väntevärde/expected value (EV) är det medelvärde du förväntar dig över ett stort antal försök. Applicerat på aktiehandel är det den genomsnittliga vinst du beräknas få vid ett oändligt antal investeringar.

Att beräkna väntevärde för en strategi kräver en del antaganden kring sannolikhet för vinst och förlust samt hur stora vinsterna och förlusterna kommer att bli. För att en strategi ska vara lönsam över tid krävs ett positivt väntevärde även kallat edge.
