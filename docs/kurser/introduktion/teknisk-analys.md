# Teknisk analys

I lektion 1 går vi igenom de grundläggande delarna av teknisk analys (TA) för att etablera en gemensam kunskapsbas att utgå ifrån. I den här lektionen går vi igenom vad teknisk analys är, hur och varför det används, skillnaden mellan teknisk och fundamental analys samt metodens begränsningar. Vill du veta mer om hur vi använder teknisk analys i vårt dagliga arbete rekommenderar vi vår kurs ”Setups”.

[[toc]]

## Vad är teknisk analys?

Teknisk analys är en gren inom aktiehandel och används för att utvärdera och identifiera investeringar. Det görs med hjälp av statistisk analys och trendanalys baserat på exempelvis prisrörelser och volym. Fundamental analys (FA) skiljer sig där fokus ligger på att försöka uppskatta värdet på en tillgång. Teknisk analys används också för att uppskatta utbud och efterfrågan för olika tillgångar och kan appliceras på de flesta tillgångar med prishistorik.

### Grunder till teknisk analys

En av de första att introducera teknisk analys var Charles Dow i Dow-teorin i slutet av 1800-talet. Därefter har flera forskare adderat till teorin så som William P. Hamilton, Robert Rhea, Edson Gould och John Magee för nämna några. Teknisk analys har sedan dess utvecklats till en analysmetod som innehåller många olika prismönster, indikatorer och signaler.

Inom teknisk analys används historisk prisdata för att skapa en uppfattning om framtida prisrörelser. Teknisk analys kan också användas som enskilt analysverktyg eller i kombination med andra analysmetoder som fundamental analys.

## Antaganden av teknisk analys

Teknisk analys baseras på tre antaganden:

### Framtiden diskonteras av marknaden

En del experter kritiserar teknisk analys för att metoden utgår ifrån prishistorik och ignorerar fundamentala faktorer. Teknisk analys utgår vanligtvis ifrån att all information om ett företag är avspeglat i dess aktiekurs. Antagandet eliminerar därmed behovet att analysera de fundamentala aspekterna av ett bolag. Det som återstår att analysera är tillgångens prisrörelser, vilket inom teknisk analys ses som produkten av tillgång och efterfrågan för den enskilda tillgången.

### Priser rör sig i trender och cykler

Teknisk analys utgår ifrån att priset på en tillgång rör sig i cykler samt korta, intermediära och längre trender. Med andra ord görs antagandet att priset på en tillgång har en större sannolikhet att fortsätta röra sig i samma riktning som den nuvarande istället för att röra sig slumpmässigt.

### Mönster upprepas

Historiska mönster har en tendens att upprepa sig. Den repetitiva naturen av prisrörelser tillskrivs ofta marknadspsykologi som tenderar att vara förutsägbar då den är baserad på återkommande känslor av bland annat rädsla och girighet. Inom teknisk analys används prismönster för att analysera känslor och beteende bland aktörer som är involverade i handeln av den specifika tillgången. Trots att flera teorier inom teknisk analys tillkom för mer 100 år sedan är dessa fortsatt relevanta.

## Hur teknisk analys används

Indikatorer kan användas för att identifiera trender eller exempelvis stöd- och motståndsområden. Indikatorer kan också användas för att bestämma styrkan i en trend eller sannolikheten för att den ska fortsätta. Teknisk analys används också för att utveckla kompletta handelssystem. Vanliga indikatorer och mönster är:

- Pristrender
- Prismönster
- Volymindikatorer
- Oscillatorer
- Glidande medelvärden
- Stöd och motståndsnivåer
