# Vår vision

Vår vision är att skapa den bästa plattformen för dig som vill utvecklas inom position trading. Leadingstocks.se följer en strukturerad metod som vi anser är den bästa metoden för att agera opportunistiskt på aktiemarknaden. Vi som står bakom tjänsten har testat och lyckats med de strategier som beskrivs på webbplatsen. Med hjälp av våra strategier har vi kunnat hantera periodvisa nedgångar och skapat god avkastning i goda tider. Vi hoppas kunna spara dig mycket tid och lära dig mer om teknisk analys och fundamental analys.

Leadingstocks.se är för oss som driver tjänsten ett stort projekt och åtagande i livet. Förutom att vi känner glädje och stolthet i att kunna hjälpa dig är vi måna om att utveckla oss själva. Därför ämnar försöka bevara så mycket vi kan kostnadsfritt men en del tjänster kan komma att kräva betalning för åtkomst. Leadingstocks.se är ett pågående projekt där vi kontinuerligt hoppas kunna öka din inlärningskurva genom att dela med oss av våra erfarenheter.

## Tjänster

### :books: Böcker

Vi skapar korta summeringar av de böcker vi funnit mest intressanta för den stil vi baserar vår handel på. Dessa summeringar innehåller korta paragrafer med de lärdomar vi funnit viktigast. För varje bok som summeras ämnar vi även att publicera en kortare bloggserie som är mer ingående kring innehållet. De flesta böckerna är värda att beställa och läsa på egen hand. Länkarna till respektive bok är affiliatelänkar och ger oss en liten intjäning för varje bok ni beställer.

### :blue_book: Kurser

Vi erbjuder flera gratis introduktionskurser i syfte att öka förståelsen för vår strategi och våra metoder. Om du blivit gratismedlem har du tillgång till samtliga introduktionskurser. Introduktionskurserna ger en bra inblick i teknisk analys och hur du själv kan identifiera aktier. I framtiden kommer vi lansera större och mer avancerade kurser mot betalning. Kurserna utvecklas och uppdateras löpande.

### :clipboard: Blogg

Vår blogg innehåller högkvalitativ information och är ett viktigt komplement till våra kurser. På bloggen publicerar vi både längre djupgående inlägg och kortare notiser med nyhetsvärde. Vi fokuserar på ämnen som momentum, supervinnare, setups, riskhantering och utvärdering, mindset och annat som kretsar kring aktiehandel. I framtiden kommer vi även erbjuda premiuminlägg som skyddas av en betalvägg.

### :mailbox: Nyhetsbrev

Vi erbjuder ett gratis nyhetsbrev för alla medlemmar. Vår ambition är att utkomma med nyhetsbrevet en till fyra gånger per månad. I nyhetsbrevet får ni del av vår senaste syn på aktiemarknaden och intressanta sektorer. Vi uppdaterar våra medlemmar med alla förbättringar och nytt material som tillkommer på webbplatsen. Dessutom är de som prenumererar på nyhetsbrevet först i kön till att ta del av olika kampanjer som vi genomför från en tid till en annan.

## Filosofi

Våra metoder och strategier förändras över tid men vår filosofi står stadigt. Vår filosofi kretsar kring fyra grundpelare och regler som har guidat många duktiga spekulanter de senaste 100 åren. Vi är inte upphovsmakare till dessa regler eftersom detta är marknadens regler. Aktiemarknaden drivs av människor och beteenden och dessa regler skall snarare ses som ett försök till att beskriva hur dessa beteenden yttrar sig. Välkända spekulanter som William O’Neil, Mark Minervini, Gil Morales, Nicolas Darvas, Stan Weinstein och Jesse Livermore har baserat sina karriärer på liknande idéer och är stora inspirationskällor.

### :chart_with_upwards_trend: Ledande aktier

Ledande bolag är ofta unga bolag som står bakom nya produkter och tjänster. De är ofta ledare eller skapare av en ny nisch och är därför ofta det bolag som har högst tillväxt och högst lönsamhet i den nya branschen. Ledande aktier är de aktier som uppvisar starkast momentum, tillhör en bransch med starkt momentum och som befinner sig i en tydligt uppgående trend. Vi fokuserar på både ledande bolag och ledande aktier då denna typ av aktier producerar en stor mängd vinnare på aktiemarknaden varje år.

### :chart: Grafer och teknisk analys

Grafer och mönster är vad som ger våra metoder och strategier en tydlig edge. Grafer och mönster är en avspegling av vad stora investerare gör på aktiemarknaden. Både pris- och volymförändringar skvallrar om hur större investerare agerar i enskilda aktier. Grafer och mönster är med andra ord en direkt spegelbild av rädslor och girigheter vilket vi utnyttjar för att identifiera intressanta köp- och säljnivåer. Att köpa aktier utan att studera grafer är med andra ord som att orientera utan karta.

### :triangular_flag_on_post: Riskhantering

Riskhantering är en av de viktigaste grundpelarna i vår strategi. Risk hanterat på ett korrekt sätt är det skiljer en långsiktigt hållbar strategi från en strategi som riskerar att kraschlanda. Riskhantering är vad som minimerar risken för att du permanent förlorar ditt investerade kapital. En strategi kan fungerar mycket bra i vissa perioder för att vid ett sämre marknadsklimat leda till mycket stora förluster. Ett genomgående tema är därför risk först och avkastning efter. Vid varje enskild aktieaffär beräknar vi därför den totala risken vilken måste överträffas av den potentiella avkastningen med god marginal.

### :watch: Marknadstiming

Sentimentet eller i dagliga termer - det allmänna humöret på börsen - är vad som kan ta vår strategi från ett bra år till ett enastående år. I första hand är det alltid de enskilda aktierna som är avgörande för risk och avkastning. Att hantera marknaden på ett tillfredställande sätt är dock något vi lägger mycket energi på. Vår strategi har en avsevärt högre träffsäkerhet när sentimentet är positivt och vissa perioder kan därför lämpa sig bättre för att ta något större risker och även kanske använda belåning. I motsats till ett positivt sentiment ökar vi fokus på att bevara kapitalet vid sämre perioder. Oavsett vad du läst tidigare så går det att använda timing för att förbättra dina aktieaffärer och vi visar hur.
